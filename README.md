# Ruokasuunnittelu

Tämä sovellus toteutetaan Helsingin yliopiston aineopintojen *Tietokantasovellus* harjoitustyönä (TKT20011).

## Sovelluksen toiminnallisuus

Sovelluksella voi suunnitella kotona valmistettavat ateriat haluamalleen aikavälille esimerkiksi yhden viikon ajaksi. Sovelluksessa on tallennettuna ruokareseptejä ja niihin liittyvät raaka-aineet nimikkeinä. Lisäksi sovelluksessa on muita nimikkeitä, joita yleisesti ostetaan ruokakaupoista. Kaikki nimikkeet tallennetaan samaan tietokantatauluun.

Suunnitteluaikavälin päiville valitaan valmistettavat ateriat alasvetovalikosta. Samalle päivälle voidaan valita useita aterioita kuten lounas ja päivällinen.

Sovelluksella voidaan luoda suunnitelman perusteella ostoslista ruokakauppaan. Nimikkeet eli ostettavat tuotteet ovat listalla sopivassa järjestyksessä, jotta kaupassa käynti tai verkosta tilaaminen onnistuu helposti.

Ostoslistan luonnissa voidaan hyödyntää myös tallennettuja ostoslistoja. Tällä tavalla listalle on helppoa lisätä esimerkiksi joka viikko ostettavat tuotteet.

Reseptejä, nimikkeitä ja ostoslistoja voidaan muokata käyttöliittymän kautta. Tavallinen käyttäjä voi muokata vain osaa tiedoista ja ylläpitäjä voi tehdä mitä tahansa muutoksia.



